Inizialmente si apre una pagina con la spiegazione delle funzionalità di twitter sulla sinistra e le possibili azioni sulla destra. Le due aree sono caratterizzate da sfondo azzurro a sinistra, e bianco a destra. Nella parte di sinistra si intravede una parte del logo di twitter, le ali dell’uccellino, in azzurro più scuro. Ci sono tre linee di testo che introducono all’utilizzo del sito: “Segui i tuoi interessi”, “Ascolta ciò di cui stanno parlando gli altri”,”Partecipa alla conversazione” .Ognuna di esse è associata a un’icona in outline bianca: una lente d’ingrandimento, due persone, un fumetto. Nella parte destra ritrovo l’uccellino del logo di twitter, sotto di lui una scritta in grassetto, anche qui su tre righe: “Guarda cosa sta succedendo nel mondo”.  Al di sotto una frase più piccola mi invita ad iscrivermi a Twitter, sotto di essa ci sono due bottoni, uno azzurro con scritto “Iscriviti” e uno bianco con scritto “Accedi”. Muovo il cursore verso il bottone con scritto “Accedi” non facendo caso all’accesso diretto che ho a disposizione in alto, possibile attraverso l’inserimento di nome utente e password nei campi appositi. Si apre una nuova pagina in cui inserire le credenziali. La pagina ha uno sfondo grigio, c’è una barra orizzontale superiore bianca con gli elementi di una header (Logo, Home, Chi siamo, selezione Lingua). Sotto si colloca un box bianco che contiene un form da completare, e dei link utili per recuperare la password dimenticata, iscriversi, o collegare Twitter agli SMS. Scrivo la mia email nel primo campo del form in alto e completo il secondo con la password poi muovo il cursore sul tasto “Accedi” e clicco. La pagina scompare e se ne carica una nuova con più elementi. In alto c’è una barra bianca simile a quella della pagina precedente ma con il logo al centro. A sinistra tre icone affiancate ognuna da una parola ti mostrano in che pagina ti trovi e in quali potresti spostarti; tale indicazione si intuisce dal colore che può essere arancione o grigio, come ad indicare il senso di acceso o spento. In questo caso ci troviamo nella pagina principale e l’unica opzione in arancione è “Home”. Noto subito che sull’icona delle Notifiche c’è un cerchio arancione con un numero: “56”. Il resto della pagina ha uno sfondo grigio e dei box bianchi suddivisi su due colonne più piccole ai lati e una più grande al centro. La colonna centrale ha un box unico mentre quelle laterali hanno più box di varie dimensioni. Muovo il cursore sul cerchio arancione col numero “56” che ha richiamato da subito la mia attenzione. Si apre una nuova pagina, simile alla precedente, con le notifiche nel box centrale, “Tendenze per te” nel box di sinistra e “Chi seguire” sulla destra. Scrollo verso il basso per scorrere velocemente le notifiche arretrate, poi torno in cima e la mia attenzione viene catturata da un pop-up nero che scende dalla scritta “impostazioni” in cima al box centrale. Il pop-up mi suggerisce di “silenziare parole specifiche dalle notifiche e dalla cronologia”. Clicco su impostazioni perché penso mi possa essere utile. Si apre una nuova pagina. Mi ricordo in fretta che dovevo visualizzare i “consigliati da seguire”, quindi clicco l’icona “Home” e torno nella pagina principale. Sposto il cursore sul box di destra e clicco su“Visualizza tutto”. Si apre una nuova pagina con la stessa struttura delle principale ma i profili  consigliati per me nella colonna centrale. Il box di sinistra è unicamente occupato dalle “Tendenze”, in quello di destra rimane “Chi seguire”, sotto di esso un altro box con la mappa del sito, composta da alcuni testi grigi, parole che indicano pagine in cui è possibile spostarsi. Analizzo la pagina spostando velocemente gli occhi sui vari elementi, noto che i primi cinque profili sono tutti inerenti a cultura e design. Mi concentro in particolare sul primo “SPEKTRUMberlin” per curiosità personale. Apro la pagina del profilo e comincio a scrollare. La struttura di una pagina profilo somiglia a quella delle pagine viste in precedenza, ci sono molti elementi, testi e immagini suddivisi su tre colonne. Una fascia mediamente grande occupa la parte superiore della pagina con un’immagine e sotto di essa una seconda fascia, questa volta bianca, fa da sfondo ad alcune coppie di testo e numeri disposti su due righe, il testo in quella superiore, i numeri in quella inferiore: “Tweet 627”, “Following 427”, “Follower 1.554”, “Mi piace 55”. Sulla sinistra una circonferenza con un’immagine è incollata come un adesivo sulle due fasce appena descritte. Nella colonna di sinistra ritrovo il nome “SPEKTRUMberlin” in grassetto e sotto lo stesso nome in grigio preceduto da una “@”, ancora sotto ci sono 4 righe di tag, parole precedute dal simbolo “#”, infine tre righe con testo e icone indicano il luogo, un collegamento esterno, l’iscrizione a Twitter. Sotto tutto questo testo un bottone azzurro “Invia Tweet”, un’indicazione ad altre persone che conosco che seguono la pagina e le foto e i video che la stessa ha condiviso. La colonna centrale è occupata da tweet ricondivisi, come nella pagina principale ma con post riferiti solo alla pagina profilo su cui mi trovo, come un filtraggio. La colonna di destra è divisa nei soliti due box “Consigliati” e “Tendenze”.
Dopo aver scrollato un po’ torno in cima alla pagina e apro il collegamento al sito che si trova nella colonna di sinistra; clicco col tasto destro e scelgo di aprirlo in una nuova scheda. Nel frattempo su Twitter torno alla pagina precedente poi riapro la scheda del sito, la osservo per poco e la lascio aperta per controllarla dopo e capire dov’è il posto in questione.
Torno su twitter.
Scrollo i consigliati 
“Indie Kickstarter” cattura la mia attenzione, attendo col mouse sul nome fino a far comparire un pop-up con le informazioni del profilo e capisco che si tratta di videogiochi indipendenti.
Apro il profilo. Ha la stessa struttura del profilo precedente ma colori e immagini diversi. 
Scrollo e mi soffermo sul primo video, sembra un gioco con una prospettiva isometrica, simile a monument Valley. Su di esso ci sono dei testi banchi su un box nero con la durata e le visualizzazioni.
Scrollo ancora e comincio a guardare il secondo video con degli insetti pistoleri; è particolare, mi ricorda un’animazione che conosco, muovo il mouse sul nome preceduto dalla “@” che trovo nel testo poco sopra e compare il solito pop-up con informazioni. Non lo conosco.
Scrollo ancora in basso e poi torno in cima e schiaccio Segui. 
Compare una scritta grigia in grassetto “Suggerito”, tutto il blocco centrale della pagina e la colonna di sinistra vengono spinti giù del necessario a far spazio a tre box bianchi simili ai pop-up delle informazioni; come indicato dal titolo in grigio le tematiche sono simili a quella della pagina che ho appena apprezzato.
Clicco la freccia sul browser per tornare indietro alla pagina precedente ma mentre carica mi accorgo che conosco un follower di “Indie Kickstarter”. Quindi vado nuovamente avanti con la freccia del browser.
Muovo il mouse sulla sua foto e compare un pop-up col suo nome. 
Non ricordo chi quindi decido di aprire il suo profilo.
Scrollo e noto un suo post del 16 novembre in cui si parla di un gioco “curious expedition”. Mi ricordo di lui ad una conferenza a Berlino. Scrollo ancora e trovo un altro post che si riferisce a quella conferenza e sposto il cursore sul nome “BerlinGameScene”, facendo comparire il pop-up con le info del profilo. Lo seguo.
Clicco il tasto segui e torno indietro fino alla pagina dei suggeriti. Mi rendo conto che la pagina si apre nel punto dove avevo interrotto lo scroll, quando avevo cliccato “Indie Kickstarter”.
Scrollo e comincio a notare che ho più suggerimenti riguardo ai giochi indipendenti, di cui molti relativi a Berlino. Sposto il cursore sul nome Berlin Mini Game Jam, facendo comparire il pop-up con le info del profilo, poi clicco su “Segui”.
Scorro ancora la pagina verso il basso e noto che  circa ogni 10 suggeriti c’è un profilo sponsorizzato. 
Mi soffermo sulla pagina “DestinazioneRimini” che è seguita da un mio vecchio datore di lavoro. 
Apro, scorro in basso mentre la pagina non ha ancora caricato del tutto la colonna di destra, metto like alla pagina “Rimini Sparita” che già seguo su Facebook ma non sapevo avesse un profilo Twitter.
Clicco per tornare indietro, ma mentre carica controllo le tendenze, contrassegnate per lo più da hashtag di colore azzurro, perché mi sembrano strane. La pagina impiega un po’ di tempo a caricare, quindi nel frattempo scrollo in giù per leggere qualcosa nell’attesa.
Noto CREDEMBANCA e la scritta “sponsorizzata” grigia al di sotto. Non mi interessa quindi clicco i tre puntini al lato per silenziare. 
Provo a cercare Urbino da ctrl+f ma non trovo niente. 
Senza alcun motivo in particolare sposto il cursore sul box di destra che riporta alcuni suggerimenti su chi seguire, e clicco il link arancione in fondo al box che dice “trova amici”. Si apre una pagina con un unico box centrale  e due a sinistra. Noto subito che nel box centrale due bottoni mi suggeriscono di usare la mia email, o outlook, per caricare i miei contatti. Decido di tornare indietro alla pagina “Chi seguire” perché dovrei accedere ad un account.
Cerco urbino nella barra di ricerca i twitter al centro del box. 
Scrollo un po’ i risultati. Indugio sul profilo di Marco Ferrari.
torno indietro 
Vengo incuriosita dalle tendenze suggerite, connotate per lo più da hashtag arancioni: #manovra , #ThanksGivingEve , BabboNatale .
apro #GiornataNazionaleDegliAlberi. Il primo post sulla nuova pagina è del profilo dei carabinieri. Adesso basta.