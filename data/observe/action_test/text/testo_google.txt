Una pagina dallo sfondo bianco si presenta davanti a me. Il logo di Google in blu, rosso, giallo e verde è centrato nella metà superiore. In alto a destra le scritte Gmail e Images affiancano un'icona grigia con 9 quadratini, un cerchio rosso con un numero bianco e l'immagine profilo che ho caricato anni fa circondata dai colori di Google. 
Sotto il logo di Google è presente un rettangolo bianco: la barra di ricerca. Nella parte destra della barra una piccola icona di un microfono classico è colorato con gli stessi colori del logo. Sotto il rettangolo bianco della ricerca due bottoni di color grigio chiaro si affiancano nel centro della pagina. Mi offrono due opzioni: "Google Search" e "I'm feeling lucky". Nella parte inferiore nel grigiume appare la scritta "Italy" e altri link meno rilevanti. 
Posiziono il mouse nella barra di ricerca. Una lista delle mie ultime ricerche appaiono scritte in viola: "Tapebook", "isia urbino", "semester course", "the center for human technology", "revealing the algorithm", "critical interface manifesto". A fianco un link in blu mi consiglia "Remove". Scrivo le lettere che compongono "Casamonica". A ogni lettera aggiunta appaiono dei consigli. 
"C": classroom, cinque terre, cnn, cardi b, chrome, champions league, ...
"Ca": calendario serie a, calculador, carrefour, capri...
"Casa", "Castello Sforzesco", "Casa de papel", "Casablanca", "Casanova", "Casamassima", "Casamonica", "Casamonica funerale", "Casamonica funerale", "Casamonica giuseppe", "Casamonica salvini"...
Premo invio, la pagina dei risultati si carica. La barra di ricerca di sposta in alto. Una piccola scritta mi dice che in 0.40 secondi sono stati trovati circa 7,710,00 risultati. Tip: Search for English results only.  
3 rettangoli uno di fianco all'altro si presentano sotto al titolo "Top Stories". 
Un video del fatto quotidiano di 2 ore fa. Un articolo di "Repubblica Roma" corredata da una foto con una ruspa di 5 ore fa. "Roma, al via la demolizione delle ville dei Casamonica. FOTO" titola l'articolo di 31 minuti fa di Sky TG24. Un bottone con una freccia mi suggerisce che ci sono altre "Top stories". A destra un rettangolo bianco più grande. Il titolo in un corpo più grande urla "Clan dei Casamonica". A destra un'icona: condividi. Una foto con 3 uomini. Una breve descrizione è affiancata da un link verso "Wikipedia". 
Scrollo. "Videos", il link a all'articolo wikipedia subito sotto. "Images for catatonica" introduce una riga con 5 fotografie. Gli interni di una casa, un uomo in manette, Virginia Raggi, un altro uomo in manette. Scrollo. Altri link a articoli di repubblica, il fatto quotidiano, il messaggero si susseguono. Titolo, URL, data, una frase. "Roma sgomberate otto ville dei Casamonica. Raggi: << Giornata storica...". Scrollo verso l'alto. Clicco su "Images". Una riga orizzontale di  bottoni stondati con un un'immagine mi consigliano altre ricerche. "St Augustine", "hotel", "Poseidon spa", "room", "wedding"...
Una griglia irregolare con 6 immagini per riga caricano. Un piccolo testo su sfondo bianco mi indica quando è stata caricata. Sotto l'immagine una riga con una didascalia troncata e il sito di provenienza. Matteo Salvini, Giuseppe Conte, una donna incinta con dei poliziotti, Virginia Raggi e dei poliziotti, una villetta, Virginia Raggi con dei giornalisti. Scrollo. Il viso famigliare di un uomo attira la mia attenzione. La clicco. L'immagine si espande su uno sfondo grigio scuro. "1000X563 - images may be subject to copyright. Find out more". Un titolo e una piccola descrizione a destra seguiti da tre bottoni: "Visit", "Share", "Add to". 


 

